EPIGRAMMATON LIB. X. 243

Quisquis eris nostri post me regnator agelli,
Manibus exiguis annua iusta dato:
asic lare perpetuo, sic turba sospite solus
Flebilis in terra sit lapis iste tua.

LXII.

Ludi magister, parce simplici turbae:
Sic te frequentes audiant capillati
Et delicatae diligat chorus mensae,
Nec calculator nec notarius velox
oMaiore quisquam circulo coronetur. ,
Albae leone flammeo calent luces
Tostamque fervens Iulius coquit messem.
Cirrata loris horridis Scythae pellis,
Qua vapulavit Marsyas Celaenaeus,
10 Ferulaeque tristes, sceptra paedagogorum,
Cessent et Idus dormiant in Octobres:
Aestate pueri si valent, satis discunt.

LXIII.

Marmora parva quidem, sednon cessura, viator,
Mausoli saxis pyramidumque legis.
Bis mea Romano spectata est vita Tarento,
Et nihil extremos perdidit ante rogos:
oQuinque dedit pueros, totidem mihi Iuno puellas,
Cluserunt omnes lumina nostra manus.
Contigit et thalami mihi gloria rara fuitque
Una pudicitiae mentula nota meae.

Contigeris regina meos si Polla libellos,
Non tetrica nostros excipe fronte iocos.

Ille tuus vates, Heliconis glorie nostri,
Pieria caneret cum fera bella tuba,

oNon tamen erubuit lascivo dicere versu
„Si nec paediam, Cotta, quid hic facio?“

LXV.

Cum te municipem Corinthiorum
lactes, Charmenion, negante nullo,

lb*

 


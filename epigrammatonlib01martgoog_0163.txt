124 Îœ. VAL. MARTIALIS

LXVIII.

Arctoa de gente comam tibi, Lesbia, misi,
Ut scireS, quanto sit tua flava magis.

LXIX.

Antoni Phario nil obiecture Pothino
Et levius tabula, quam Cicerone nocens:
Quid gladium demens Romana stringis in ora?
Hoc admisisset neo Catilina nefas.
cImpius infando miles corrumpitur auro,
Et tantis opibus vox tacet una tibi.
Quid prosunt sacrae pretiosa silentia linguae?
. Incipient omnes pro Cicerone loqui.

LXX.

Infusum sibi nuper a patrono
Plenum, Maxime, centies Syriscus
In sellariolis vagus popinis

Circa balnea quattuor peregit.
50 quanta est gula, centies comesse!
Quanto maior adhuc, nec accubare!

LXXI.

Umida qua gelidas submittit Trebula valles
Et viridis canori mensibus alget ager,
Rura Cleonaeo nunquam temerata leone
Et domus Aeolio semper amica Note,
oTe, Faustino, vocant: longas his exige messes
Collibus, hibernum iarn tibi Tibur erit.

LXXII.

Qui potuit Bacchi matrem dixisse Tonantem,
Ille potest Semelen dicere, Rufe, patrem.

LXXIII.

Non donem tibi our meos libellos
Oranti totiens et exigenti,

 


EPIGRAMMATON LlB. VH. 157
ΧΧΙΧ.

Thestyle, Victoris tormentum dulce Voconi,
Quo nemo est toto notior orbe puer,

Sic etiam positis formosus amere capillis
Et placeat vati nulla puella tuo:

Paulisper domini doctos sepone libellos,
Carmina Victori dum lego parva tuo.

Et Maecenati, Maro cum cantaret Alexin,
Nota tamen Marsi fusca Melaenis erat.

XXX.

Das Parthis, das Germanis, das, Caelia, Dacis,
Nec Cilicum spernis Cappadocumque t0r0s3

Et tibi de Pharia Memphiticus urbe fututor
Navigat, a rubris et niger Indus aquis;

Nec recutitorum fugis inguina Iudaeorum,
Nec te Sarmatico transit Alanus equo.

Qua ratione facia, cum sis· Romana puella,
Quod Romana tibi mentula nulla placet?

XXXI.

Raucae chortis aves et ova matrum
Et flavas medio uapore Chias

Et fetum querulae rudem capellae
Nec iam frigoribus pares olivas

Et canum gelidis holusgpruinis

De nostro tibi missa rure credis?
Ο quam, Regulo, diligenter erras!
Nil nostri, nisi me, lerunt agelli.
Quidquid vilicus Umber aut colonus
Aut rus marmore tertio notatum
Aut Tusci tibi Tusculive mittunt, ’
Id tota mihi nascitur Subura.

XXXII.

Attice, facundae renovas qui nomina gentis
Nec sinis ingentem conticuisse domum,

 


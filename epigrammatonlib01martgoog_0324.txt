EPIGRAMMATON LIB. XII. 289

Quod non a prima discurram luce per urbem
Et referam lassus basia mille domum.

sed tu, purpureis ut des nova nomina fastis
Aut Nomadum gentes Cappadocumve regas:

At mihi, quem cogis medios abrumpere somnos
Et matutinum ferre patique lutum,

Quid petItur? Rupta cum pes vagus exit aluta,

ι Et subitus crassae decidit imber aquae

Nec venit ablatis clamatus verna lacernis,
Accedit gelidam servus ad auriculam,

Et „Rogat ut secum cenes Laetorius“ iuquit.
Viginti nummis? non ego: malo famem,

Quam sit cena mihi, tibi sit provincia merces,
Et faciamus idem uec mereamur idem.

XXVII.

Α latronibus esse te fututam
Dicis, Saenia: sed negant latrones.

XXVIII.

Poto ego sextantes, tu potas, Cinna, deunces:
Et quereris quod non, Cinna, bibamus idem?

XXIX.

Hermogenes tantus mapparum, † Pontice, fur est,
Quantus nummorum vix, puto, Massa fuit3

Tu licet observes dextram teneasque sinistram,
Inveniet, mappam qua ratione trahat: ‘

Cervinus gelidum sorbet sic halitus anguem,
Casuras alte sic rapit Iris aquas.

Nuper cum Myrino peteretur missio laeso,
Subduxit mappas quattuor Hermogenes,

Cretatam praetor cum vellet mittere mappam,
Praetori mappam surpuit Hermogenes.

Attulerat mappam nemo, dum furta timentur:
Mantile e mensa surpuit Hermogenes.

Hoc quoque si deerit, medios discingere lectos
Mensarumque pedes non timet Hermogenes.

Mur. re

 


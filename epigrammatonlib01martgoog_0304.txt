EPIGRAMMATON LIB. XI. 269

LII.

Cenabis belle, Iuli Cerialis, apud me3
Condicio est melior si tibi nulla, veni.

Octavam poteris servare3 lavabimur una:
Scis, quam sint Stephani balnea iuncta mihi.

Prima tibi dabitur ventri lactuca movendo
Utilis, et porris fila resecta suis,

Mox vetus et tenui maior cordyla lacerto,
Sed quam cum rutae frondibus ova tegant3

Altera non dcerunt tenui versata favilla,
Et Velabrensi massa coacta foco,

Et quae Picenum senserunt frigus olivae.
Haec satis in gustu. Cetera nosse cupis?

Mentior, ut venias: pisces, conchylia, sumen
Et chortis saturas atque paludis aves,

Quae nec Stella solet rara nisi ponere cena.
Plus ego polliceor: nil recitabo tibi,

Ipse tuos nobis relegas licet usque Gigantas,
Rura vel aeterno proxima Vergilio.

LIII.

Claudia caeruleis cum sit Rufina Britannis
Edita, quam Latiae pectora gentis habet!
Quale decus formast Romanam credere matres

Italides possunt, Atthides esse suam.
Di bene, quod sancto peperit facunda marito,
Quod sperat generos quodque puella nurus.
Sic placeat superis, ut coniuge gaudeat uno
Et semper natis gaudeat illa tribus.

LIV.

Unguenta et casias et olentem funera myrrham
Turaque demedio semicremata rogo

Et quae de Stygio rapuisti cinnama lecto,

Î‡ Inprobe, de turpi, Zoile, redde sinu.

A pedibus didicere manus peccare protervae.
Non miror furem, qui fugitivus eras.

 


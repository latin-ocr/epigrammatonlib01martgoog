22 M. VAL. MARTIALIS

sTutior in sola non est cum currit harena,
Nec cavea tanta conditur ille fide.
Si vitare canum morsus, lepus improbe, quaeris
Ad qnae confugias ora leonis habes,

XLIX.

Vir Celtiberis non tacende gentibus
Nostraeque laus Hispaniae,
Videbis altam, Liciniane, Bilbilin,
Equis et armis nobilem,
sScnemque Gaium nivibus, et fractis sacrum
Vadaveronem montibus,
Et delicati dulce Boterdi nemus,
Pomona quod felix amat.
Tepidi natabis lene Congedi vadum
10 Mollesque Nympharum lacus,
Quibus remissum corpus astringes brevi
Selene, qui ferrum gelat ·
Praestabit illic ipsa figendas prope
Vobesca prandenti feras.
15 Aestus serenos aureo franges Tago
Obscurus umbris arborum,
Avidam rigens Dercenna placabit sitim
Et Nutha, quae vincit nives.
At cum December canus et bruma impotens ,
‘20 Aquilone rauco mugiet,
Aprica repetes Tarraconis litora
Tuamque Laletaniam.
lbi inligatas mollibus dammas plagis
Mactabis et vernas apros
25 Leporemque forti callidum rumpes equo,
Cervos relinques vilico.
Vicina in ipsum silva descendet focum
Infante cinctum sordide.
Vocabitur venator et veniet tibi
: 30 Conviva clamatus prope.

 


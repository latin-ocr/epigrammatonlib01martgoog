150 M. VAL. MARTIALIS

Quam vel ad Aetolae securam cuspidis ictus
Texuit innumeri lubricus unguis apri:

sFelix sorte tua, sacrum cui tangere pectus
Fas erit et nostri mente calere dei.

I comes et magnos inlaesa merere triumphos
Palmataeque ducem, sed cito, redde togae.

ΙΠ.

Cur non mitto meos tibi, Pontiliane‚ libellos?
Ne mihi tu mittas, Pontiliane, tuos.

IV..
Esset, Castrice, cum mali coloris,
Versus scribere eoepit Oppianus.

V.

Si desiderium, Caesar, populique patrumque
Respicis et Latiae gaudia vera togae,
Redde deum votis poscentibus. Invidet hosti,
Roma suo, veniat laurea multa licet:
sTerrarum dominum propius videt ille, tuoque
Terretur vultu barbarus et fruitur. ,

VI.

Ecquid Hyperboreis ad nos conversus ab oris
Ausonias Caesar iam parat ire vias?
Certus abest auctor, sed vox hoc nuntiat omms:
Credo tibi, verum dicere, Fama, soles.
sPublica victrices testantur gaudia chartae,
Martia laurigera cuspide pila virent.

Rursus, ie, magnos clamat tibi Roma triumphos
luvicrusque tua, Caesar, in urbe sonas,
Sed iam laetitiae quo sit fiducia maior,
10 Sarmaticae laurus nuntius ipse veni.

VH.

Α Hiberna quamvis Arctos et rudis Peuce
Et ungularum pulsibus calens Hister

 


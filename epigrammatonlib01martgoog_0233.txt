196 ’ annumeramus

LXXVHI.

Quos cuperet Phlegraea suos victoria ludos, ,
Indica quos cuperet pompa, Lyaeo, tuos,
Fecit Hyperborei celebrator Stella triumphi,
0 pudor! o pietas! et putat esse parum.
cNon illi satis est turbato sordidus auro
Hermus et Hesperio qui sonat orbe Tagus.
Omnis habet sua dona dies: nec linea dives
Cessat, etin populum multa rapina cadit,
Nunc veniunt subitis lasciva nomismata nimbis,
10 Nunc dat spectatas tessera larga feras,
Nunc implere sinus securos gaudet et absens
Sortitur dominos, ne laceretur, avis.
Quid numerem currus tcr denaque praemia palmae
Quae dare non semper consul uterque solet?
15 Omnia sed, Caesar, tanto superantur honore,
Quod spectatorem te tua laurus habet.

LXXIX.

Omnes aut vetulas habes amicas
Aut turpes vetulisque foediores.
Has ducis comites trahisque tecum
Per convivia, porticus, theatra.
oSic formosa, Fabulla, sic puella es.

LXXX.

Sanctorum nobis miracula reddis avorum
Nec pateris, Caesar, saecula cana mori,

Cum veteres Latiae ritus renovantur harenae
Et pugnat virtus simpliciore manu.

asic priscis servatur honos te praeside templis„

Et casa tam culto sub Iove numen habet,

Sic nova dum condis, revocas, Auguste, priora.
Debentur quae sunt quaeque fuere tibi.

LXXXI.

Non per mystica sacra Dindymenes,
Nec per Niliacae bovem iuvencae,

 


EPIGRAMMATON LIB. VIII. 185
XXXIX.

Qui Palatinae caperet convivia mensae
Ambrosiasque dapes, non erat ante locus:
Hic haurire decet sacrum, Germanice, nectar
Et Ganymedea pocula mixta manu.
oEsse velis, oro, serus conviva Tonantis:
At tu si properas, Iuppiter, ipse veni.

XL.

Non horti neque palmitis beati,

Sed rari nemoris, Priape, custos,

Ex quo natus es et potes renasci,

Furaces, moneo, manus repellas
snt silvam domini focis reserves:

Si defecerit baec, etipse lignum es.

XLI.

„Tristis Athenagoras non misit munera nobis,
Quae medio brumae mittere mense solet.“
An sit Athenagoras tristis, Faustino, videbo:

Me certe tristem fecit Athenagoras.

XLII.

Si te sportula maior ad beatos
Non corruperit, nt solet, licebit
De nostro, Matho, centies laveris.

XLIII.

Effert uxores Fabius, Chrestilla maritos,
Funereamque toris quassat uterque facem.

Victores committe, Venus: quos iste manebit
Exitus, una duos ut Libitina ferat.

XLIV.

Titulle, moneo, vive: semper hoc serum est,
Sub paedagogo coeperis licet, serum est.

At tu, miser Titulle, nec senex vivis,

Sed omne limen conteris salutator

 


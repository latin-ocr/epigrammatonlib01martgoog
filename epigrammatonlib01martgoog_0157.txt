118 M. VAL. MARTIALIS

Sedere in equitum liceat an tibi scamnis,
Videbo, Didyme: non licet maritorum.

XLII.

Callidus effracta nummos fur auferet arca,
Prosternet patrios impia flamma lares:
Debitor usuram pariter sortemque negabit,

Non reddet sterilis semina iacta seges:
eDi'spensatorem fallax spoliabit amica,
Mercibus extructas obruet unda rates.
Extra fortunam est, si quid donatur amicis: ¹
Quas dederis, solas semper habebis opes.

XLHI.

Thais habet nigros, niveos Laecania dentes.
Quae ratio est? Emptos haec habet, illa suos.

XLIV.

Quid factum est, rogo, quid repente factum est,

Ad cenam mihi, Dento, quod vocanti —

Quis 11111111- quater ausus es negare?

Sed nec respicis et fugis sequentem,
eQuem thermis modo quaerere et theatris

Et conclavibus omnibus solebas.

Sic est, captus es unctiore mensa

Et maior rapuit canem culina.

Iam te, sed cito, cognitum et relictum
100um fastidierit popina dives,

Antiquae venies ad ossa cenae.

XLV.

Dicis formosam, dicis te, Bassa, puellam.
Istud quae non est dicere, Bassa, solet.

XLVI.

Basia dum nolo nisi quae luctantia carpsi,
Et placet ira mihi plus tua, quam facies, ·
Ut te saepe rogem, caede, Diadumene, saepe:
Consequor hoc, ut me nec timeas nec ames.

 


EPIGRAMMATON LIB. IV. 101

Dicebatque suis haec tantum deesse trecentis,
Ut posset domino plaudere iustus eques.
5Praet0r ait „Scis me Scorpo Thalloque daturum,
Atque utinam centum milia sola darem.“
Ah pudet ingratae, pudet ah male divitis arcae.
Quod non das equiti, vis dare, praetor, equo?

LXVIII.

Invitas centum quadrantibus et bene cenas.
Ut cenem invitor, Sexte, an ut invideam?

LXIX.

Tu Setina quidem semper vel Massica ponis,
Papile‚ sed rumor tam bona vina negat:
Diceris hac factus caelebs quater esse lagona.

Nec puto nec credo, Papile‚ nec sitio.

LXX.

Nihil Ammiano praeter aridam restem
Moriens reliquit ultimis pater ceris.
Fieri putaret posse quis, Menullino,
Ut Ammianus mortuum patrem nollet?

LXXI.

Quaero diu totam, Safroni Rufe, per urbem,
Si qna puella neget: nulla puella negat.
Tanquam fas non sit, tanquam sit turpe negare,
Tanquam non liceat: nulla puella negat.
oOasta igitur nulla est? sunt castae mille: quid ergo
Casta facit? non dat, non tamen illa negat.

LXXII.

Exigis, ut donem nostros tibi, Quinte, libellos.
Non habeo, sed habet bibliopola Tryphon.

„Aes dabo pro nugis et emam tua carmina sanust
Non“ inquis „faciam tam fatue.“ blec eqo.

 


arranannnron na v. 123 „

LXIV.

³ Sextantes, Calliste, duos infunde Falerni,
‘v Tu super aestivas, Alcime, solve nives,
Pinguescat nimio madidus mihi crinis amomo
Lassenturque rosis tempora sutilibus.
sTam vicina iubent nos vivere Mausolea,
(lum doceant, ipsos posse perire deos.

LXV.

, Astra polumque dedit, quamvis obstante noverea,
Alcidae Nemees terror et Arcas aper
Et castigatum Libycae ceroma palaestrae
Et gravis in Siculo pulvere fusus Eryx,
sdrlvarumque tremor, tacita qui fraude solebat
Ducere nec rectas (lacus in antra boves.
Ista tuae, Caesar, quota. pars spectatur harenae?
. Dat maiora novus proelia mane dies.
Quot graviora cadunt Nemeaeo pondera monstro!
10 Quot tua Maenalios collocat hasta sues!
Reddatur si pugna triplex pastoris Hiberi,
Est tibi qui possit vincere Geryonem.
Saepe licet Graiae numeretur belua Lernae,
Improba Niliacis quid facit Hydra feris?
15 Pro meritis caelum tantis, Auguste, dederunt
Alcidae cito di, sed tibi sero dabunt.

LXVI.

Saepe salutatus nunquam prior ipse salutas:
Sic eris Aeternum, Pontiliane, Vale.

LXVII.

Hibernos peterent solito cum more recessus
Atthides, in nidis una remansit avis.
Deprendere nefas ad tempora verna reversae,
Ilt profugam volucres diripuere suae.
oSero dedit poenas: discerpi noxia mater
Debuerat, sed tunc, curn lacerarit Ityn.

 


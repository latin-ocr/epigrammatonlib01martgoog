190 M. VAL, MARTIALIS

v Excidit attonito pinguis Galatea poetae

Thestylis et rubras messibus usta genas3
Protinus Isauram concepit et anun manneus,
20 Qui modo vix Culicem fleverat ore rudi.
Quid Varios Marsosque loquar ditataque vatum
Nomina, magnus erit quos numerare labor?
Ergo ere Vergilius, si munera Maecenatis
Des mihi? Vergilius non ero, Marsus ero.

LVII.

Tres habuit dentes, pariter quos expuit omnes,
Ad tumulum Picens dum sedet ipse suum;
Collegitque sinu fragmenta novissima laxi
Oris et aggesta contumulavit humo..
cOssa licet quondam defuncti non legat heres:
Hoc sibi iam Picens praestitit officium.

LVIII.

Cum tibi tam crassae sint, Artemidore, lacernae
Possim tc Sagarim iure vocare meo.

LIX. ,

Aspicis hunc uno contentum lumine, cuius
Lippa sub attrita fronte lacuna patet?
Ne contemne caput, nihil est furacius illo;
Non fuit Autolyci tam piperata manus.
aHunc tu convivam cautus servare memento:

Tunc furit atque oculo luscus utroque videt:
Pocula solliciti perdunt ligulasque ministri
Et latet in tepido plurima mappa sinu,
Lapsa nec a cubito subducere pallia nescit
10 Et tectus laenis saepe duabus abit3
Nec dormitantem vernam fraudare lucerna
Erubuit fallax, ardeat illa licet.
Si nihil invasit, puerum tunc arte dolosa
Circuit et soleas subripit ipse suas.

LX.

Summa Palatini poteras aequare colossi,
Si fieres brevior, Claudia, sesquipede.

 


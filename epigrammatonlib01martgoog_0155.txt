116 · Μ. VAL. MARTIALIS
XXXV.

Dum sibi redire de Patrensibus fundis
Ducena clamat coccinatus Euclides
Corinthioque plura de suburbano
Longumque pulchra stemma repetit a Leda
5111 suscitanti Leito reluctatur:

Equiti superbo, nobili, locupleti

Cecidit repente magna de sinu clavis.
Nunquam, Fabulle, nequior fuit clavis.

XXXVI.

Laudatus nostro quidam, Faustine, libello
Dissimulat, quasi nil debeat: imposuit.

XXXVII.

Puella senibus dulcior mihi cygnis,
Agna Galaesi mollior PhalantIni,
Concha Lucrini delicatior stagni,

Cui nec lapillos praeferas Erythraeos
5Nec modo politum pecudis Indicae dentem
Nivesque primas liliumque non tactum;
Quae crine vicit Baetici gregis vellus
Rhenique nodos aureamque nltellam3
Fragravit ore, quod rosarium Paesti,

10 Quod Atticarum prima mella cerarum,

· Quod sucinorum rapta dc manu gleba;
(lui comparatus indecens erat pavo,
Inamabilis sciurus et frequens phoenix:
Adhuc recenti tepet Erotion busto,

15 Quam pesSImorum lex amara fatorum
Sexta peregit hicme, nec tamen tota,
Nostros amores gaudiumque lususque.

Et esse tristem me meus vetat Paetus,
Pectusque pulsans pariter et comam vellens:

20„Deflere non te vernulae pudet mortem?
Ego coniugem“ inquit „extuli , et tamen viro,
Notans, superbam, nobilem, locupletem.“

 


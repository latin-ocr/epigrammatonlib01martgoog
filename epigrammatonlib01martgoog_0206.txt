EPIGRAMMATON LlB. VII. 169

LXXVI.

Quod te diripiunt potentiores
Per convivia, porticus, theatra,
Et tecum, quotiens ita incidisti,
Gestari iuvat et iuvat lavariz
cNolilo nimium tibi placere.
· Delectas‚ Philomuse, non amaris.

LXXVII.

Exigis, ut nostros donem tibi, Tucca, libellos.
Non faciam: nam vis vendere, non legere.

LXXVIII.

Cum Saxetani ponatur cauda lacerti
Et, bene si cenas, conchis inuncta tibi:
Sumen, aprum, leporem, boletos,-ostrea‚ mullos
Mittis: habes nec cor, Papile‚ nee genium.

LXXIX.

Potavi modo consulare vinum.
Quaene, quam vetus atque liberale?
Ipso consule conditum: sed ipse,
Qui ponebat, erat, Severe, consul.

LXXX.

Quatenus Odrysios iam pax Romana triones
Temperat et tetricae conticuere tubae,
Hunc Marcellino poteris, Faustino, libellum

Mittere: iam chartis, iam vacat ille iocis.
cSed si parva tui munuscula quaeris amici
Commendare, ferat earmina nostra puer:
Non qualis Geticae satiatus lacte iuvencae
Sarmatica rigido ludit in amne rota,

Sed Mytilenaei roseus mangonis ephebus,
10 Vel non caesus adhuc matre iubente Lacon.
At tibi captivo famulus mittetur ab Histro,
Qui Tiburtinas pascere possit oves.

 


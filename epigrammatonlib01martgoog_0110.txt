EPIGRAMMATON LlB. ΙΙΙ. 69

XLIV.

Occurrit tibi nemo quod libenter,
Quod, quacunque venis, fuga est et iugens
Circa te, Ligurine, solitudo,
Quid sit, scire cupis? Nimis poeta es.
5Hoc valde vitium periculosum est.
Non tigris catulis citata raptis,
Non dipsas medio perusta sole,
Nec sic scorpios improbus timetur.
Nam tantos, rogo, quis ferat labores?
10 Et stanti legis et legis sedenti,
Currenti legis et legis cacanti.
In thermas fugio: sonas sd aurem.
Piscinam peto: non licet natare.
Ad cenam propero: tenes euntem.
15 Ad cenam venio: fugas sedentem.
Lassus dormio: suscitas iacentem.
Vis, quantum facias mali, videre?

Vir iustus, probus, innocens timeris.

XLV.

Fugerit an Phoebus mensas cenamque Thyestae
Ignorot fugimus nos, Ligurine, tuam.

Illa quidem lauta est dapibusque instructa superbis,
Sed nibil omnino te recitante placet.

sNolo mihi ponas rhombos mullumve bilibrem,
Nec volo boletos, ostrea nolo: tace.

XLVI.

Exigis a nobis operam sine fine togatam:
Non eo, libertum sed tibi mitto meum.
„Non est‘ inquis „idem.“ Multo plus esse probabo:
Vix ego lecticam subsequar, ille feret.
5111 turbam incideris, cunctos umbone repellet:
Invalidum est nobis ingenuumque latus.
Quidlibetin cauea narraveris, ipse tacebo:
At tibi tergeminum mugiet ille sopbos.

 


neraaannarou ma. vr. 139

Hoc de palmite laeseris racemos,
10 Nascetur, licet hoc velis negare,
μ Inserta tibi ficus a cupressu.

L.

Cum coleret puros pauper Telesinus amicos,
Errabat gelida sordidus in togula:
Obscenos ex' quo coepit curare cinaedos,
Argentum, mensas, praedia solus emit.
oVis fieri (livea, Bithynice? conscius esto:
Nil tibi vel minimum basia pura dabunt.

LI.

Quod convivaris sine me tam saepe, Luperca,
Inveni, noceam qua ratione tibi.

Irascor, licet usque voces mittasque rogesque.
„Quid facies?“ inquis. Quid faciam? veniam.

LII. .

Hoc iacet in tumulo raptus puerilibus annis
Pantagathus, domini cura dolorque sui,
Vix tangente vagos ferro resecare capillos
Doctus et hirsutas excoluisse genas.
osis lieet, ut debes, tellus, placata levisque,
Artificis levior non potes esse manu.

LIII.

Lotus nobiscum est, hilaris cenavit, et idem
Inventus mane est mortuus Andragoras.

Tam subitae mortis causam, Faustino, requiris?
In somnis medicum viderat Hermocraten.

LIV.

Tantos ct tantas si dicere Sextilianum,
Aule, vetes, iunget vix tria verba miser.

„Quid sibi vult?“ inquis. Dicam, quid suspicer ease·⁸
Tantos et tantas Sextilianus amat. ,

 


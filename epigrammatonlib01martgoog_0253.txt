nrrdnsnnanon LlB. IX. 217

5 Tam grave percussis incudibus aera resultant,
Causidicum medio cum faber aptat equo;
Mitior in magno clamor furit amphitheatro,
Vincenti parmae cum sua turba favet.
Vicini somnum — non tota nocto - rogamus:
ro Nam vigilare leve est, pervigilare grave est.
Discipulos dimitte tuos, Vis, garrule, quantum
Accipis ut clames, accipere ut taceas?

LXIX.

Cum futuis, Polycharmo, soles in fine cacare.
Cum paedicaris, quid, Polycharmo, facis?
LXX. “ 0

Dixerat „0 mores! o temporal‘ Tullius olim,
Sacrilegum strueret cum Catilina nefas,
Cum generatque socer diris concurreret armis
Maestaque civili caede maderet humus.
seur nunc „o moresl“, cur nunc „o temporal“ dicis?
Quod tibi non placeat, Caeciliano, quid est?
Nulla ducum feritas, nulla est insania ferri3
Pace frui certa laetitiaque licet.
Non nostri faciunt, tibi quod tua tempora sordent,
ιο Sed faciunt mores, Caeciliana, tui.

LXXI.

Massyli leo fama iugi pecorisque maritus
Lanigeri mirum qua coiere fide.

Ipse licet videas, cavea stabulantur in una
Et pariter socias carpit uterque dapes:

5Nec fetu nemorum gaudent nec mitibus herbis,
Concordem satiat sed rudis agna famem.
Quid meruit terror Nemees, quid portitor Helles,
Ut¹ niteant celsi lucida signa poli?
Sidera si possent pecudesque feraeque mereri,
10 Hic aries astris, hic leo dignus erat.

 


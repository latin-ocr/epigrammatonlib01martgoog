58 M. VAL. MARTIALIS

Trunci naribus auribusque vultus.
Credis te satis esse vindicatum?
aErras: iste potest ct irrumare.

LXXXIV.

Mollis erat facilisque viris Poeantius heros:
Vulnera sic Paridis dicitur ulta Venus,

Gur lingat cunnum Siculus Sertorius, hoc est:
Esse huic occisus, Rufe, videtur Eryx.

LXXXV.

Vimine clusa levi niveae custodia coctae,
Hoc tibi Saturni tempore munus erit.

Dona quod aestatis misi tibi mense Decembri,
Si quereris, rasam tu mihi mitte togam.

LXXXVI.

Quod nec carmine glorior supino
Nec retro lego Sotaden cinaedum,
Nusquam Graecula quod recantat echo
Nec dictat mihi luculentus Attis
aMollem debilitate galliambon:
Non sum, classice, tam malus poeta.
Quid, si per graciles vias petauri
Invitum iubeas subire Ladan?
Turpe est difficiles habere nugas
10 Et stultus labor est ineptiarum.
Scribat carmina circulis Palaemon,
Me raris iuvat auribus placere.

LXXXVII.

Dicis amore tui bellas ardere puellas,
Qui facicm sub aqua, Sexte, natantis habes.

LXXXVIII.

Nil recitas et vis, Mamerce, poeta videri
Quidquid vis esto , dummodo nil recites.

 


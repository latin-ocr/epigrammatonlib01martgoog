254 M. VAL. MARTIALIS EPIGR. L. X.

Gaditanus, Avite, dicat istud,
Qui scribit nihil ettamen poeta est. q

l

Municipes, Augusta mihi quos Bilbilis acri
Monte creat, rapidis quem Salo cingit aquis,

Ecquid laeta iuvat vestri vos gloria vatis?
Nam decus et nomen famaque vestra sumus,

oNec sua plus debet tenui Verona Oatullo
Meque velit dici non minus illa suum.

Quattuor accessit tricesima messibus aestas,
Ut sine me Cereri rustica liba datis,

Moenia dum colimus dominae pulcherrima Romae:

10 Mutavere meas Itala regna comas.
Excipitis placida reducem si mente, venimus3
Aspera si geritis corda, redire licet.

CIV.

I nostro comes, i, libelle, Flavo
Longum per mare, sed faventis undae,
Mt cursu facili tuisque ventis
Hispanae pete Tarraconis arces:

olllinc te rota tollet et citatus
Altam Bilbilin et tuum Salonem
Quinto forsitan essedo videbis.

Quid mandem tibi, quaeris? Ut sodales Â³
Paucos, sed veteres etanta brumas

10 Triginta mihi quattuorque visos
Ipsa protinus a via salutes
Et nostrum admoneas subinde Flavum,
Iucundos mihi nce laboriosos
Secessus pretio paret salubri,

15 Qui pigrum faciant tuum parentem.
Haec sunt. Iam tumidus vocat magister
Castigatque moras, et aura portum
Laxavit melior: vale, libelle:

Navem, scis puto, non moratur unus.

.---...-

 


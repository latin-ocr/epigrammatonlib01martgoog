EPIGRAMMATON LIB. IV. 91

58ed tu nomen habes averso fonte sororum
Impositum, mater quod tibi dura dedit3
Quod nec Melpomene, quod nec Polyhymnia possit
Nec pia cum Phoebo dicere Calliope.
Ergo aliquod gratum Musis tibi nomen adopta:
10 Non semper belle dicitur „Hippodame.“

XXXII.

Et latet et lucet Phaethontide condita gutta,
Ut rideatur apis nectare clusa suc.

Dignum tantorum pretium tulit illa laborum:
Credibile est ipsam sic voluisse mori.

XXXIII.

Plena laboratis habeas cum scrinia libris,
Emittis quare, Sosibiane, nihil?

„Edent heredes“ inquis „mea carmina.“ Quando?
Tempus erat iam te, Sosibiane, legi.

XXXIV.

Sordida cum tibi sit, verum tamen, Attale, dixit,
, Quisquis te niveam dixit habere togam.

XXXV.

Frontibus adversis molles concurrere dammas
Vidimus et fati sorte iacere pari.
Spectavere canes praedam, stupuitque superbus
Venator, cultro nil superesse suo.
5Unde leves animi tanto caluere furore?
Sic pugnant tauri, sic cecidere viri.

XXXVI.

Cana est barba tibi, nigra est¹ coma: tinguere barbam
Non potes—haec causa est—et potes, Ole, comam. ,

XXXVII.

„Centum Coranus et ducenta Mancinus,
Trecenta debet Titius, hoc bis Albinus,

 


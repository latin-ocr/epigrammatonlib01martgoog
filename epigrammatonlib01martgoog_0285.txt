EPIGRAMMATON LIB. X. , 249

Promisit pariter se Phyllis utrique daturam,
Et dedit: ille pedem sustulit, hic tunicam.

LXXXII.

Si quid nostra tuis adicit vexatio rebus,
Mane rel a media nocte togatus ero
Stridentesque feram flatus aquilonis iniqui

Et patiar nimbos excipiamque nives.
5 Sed si non fias quadrante beatior uno
Per gemitus nostros iugenuasque cruces,
Parce, precor, fesso vanosque remitte labores,
Qui tibi non prosunt et mihi, Galle, nocent.

LXXXIII.

Raros colligis hine et hinc capillos
Et latum nitidae, Mariua, calvae
Campum temporibus tegis comatis,
Sed moti redeunt iubente vento

oReddunturque sibi caputque nudum
Cirris grandibus hine et inde cingunt: â€™
Inter Spendophorum Telesphorumque
Cydae stare putabis Hermerotem. ,
Quin tu simplicius senem fateris,

10 Ut tandem videaris unus esse?

* Calvo turpius estnihil comato.

LXXXIV.

Miraris, quare dormitum non eat Afer?
Accumbat cum qua, Caediciane, vides.

LXXXV.

Iam senior Ladon Tiberinae nauta carinae
Proxima dilectis rura paravit aquis.

Quae cum saepe vagus premeret torrentibus undis
Thybris et hiberno rumperet arva lacu,

tEmeritam puppim, ripa quae stabat in alta,

Implevit saxis opposuitque vadis.

Sic nimias avertit aquas. Quis credere posset?
Auxilium domino mersa carina tulit.

 

